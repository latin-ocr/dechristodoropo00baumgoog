In Christodori ecphrasi pertractanda minus res descriptas,
quam formam qua describuntur commentari in animo mihi est.
de illis quae ad archaeologiam pertinent alii iam disseruerunt,
in hanc i. e. in rem metricam poetae et dicendi rationem
nondum accurate inquisitum esse vid'e0. at quo certius evinci
potest Christodorum non tam id studuisse, ut de statuis quas
describit claram nobis evolveret imaginem, quam ut sophisti-
cis artificiis elegantibus numeris lecta quadam dictione nos
delectaret, eo magis forma poematis, quippe cui poeta ipse
plurimum tribuerit, studium nostrum ad se vocabit. cum in
futilibus his declamationibus nullum insit fundamentum, unde
profecti certi quippiam assequi possimus ad artis statuariae
historiam promovendam, rhetoricis et metricis ecphrasis pro·
prietatibus saeculi ingenium luculente illustrari nemo negabit.

ln disputatione nostra ordinem placet hunc sequi, ut
primo capite quaecunque ad aestimandam indolem et fidem
huius ecphrasis ex usu esse videantur breviter tractemuS,
fusius deinde capite altero de re metrica, capite tertio de
dictione Christodori exponamus.

Sed facere non possum· quin, priusquam ad singula
descendam, gratias agam quam maximas Buechelero et Stu-

demundio, viris cum de universa mea educatione, tum de
hoc meo opusculo optime meritis.

 

